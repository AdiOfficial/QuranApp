
<p class="verse"><a name="73:20" />20: আপনার পালনকর্তা জানেন, আপনি এবাদতের জন্যে দন্ডায়মান হন রাত্রির প্রায় দুâ€™তৃতীয়াংশ, অর্ধাংশ ও তৃতীয়াংশ এবং আপনার সঙ্গীদের একটি দলও দন্ডায়মান হয়। আল্লাহ দিবা ও রাত্রি পরিমাপ করেন। তিনি জানেন, তোমরা এর পূর্ণ হিসাব রাখতে পার না। অতএব তিনি তোমাদের প্রতি ক্ষমা পরায়ন হয়েছেন। কাজেই কোরআনের যতটুকু তোমাদের জন্যে সহজ, ততটুকু আবৃত্তি কর। তিনি জানেন তোমাদের মধ্যে কেউ কেউ অসুস্থ হবে, কেউ কেউ আল্লাহর অনুগ্রহ সন্ধানে দেশে-বিদেশে যাবে এবং কেউ কেউ আল্লাহর পথে জেহাদে লিপ্ত হবে। কাজেই কোরআনের যতটুকু তোমাদের জন্যে সহজ ততটুকু আবৃত্তি কর। তোমরা নামায কায়েম কর, যাকাত দাও এবং আল্লাহকে উত্তম ঋণ দাও। তোমরা নিজেদের জন্যে যা কিছু অগ্রে পাঠাবে, তা আল্লাহর কাছে উত্তম আকারে এবং পুরস্কার হিসেবে বর্ধিতরূপে পাবে। তোমরা আল্লাহর কাছে ক্ষমাপ্রার্থনা কর। নিশ্চয় আল্লাহ ক্ষমাশীল, দয়ালু।</p>
<p class="surah">সূরা আল মুদ্দাসসির</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="74:1" />1: হে চাদরাবৃত!</p>
<p class="verse"><a name="74:2" />2: উঠুন, সতর্ক করুন,</p>
<p class="verse"><a name="74:3" />3: আপন পালনকর্তার মাহাত্ম্য ঘোষনা করুন,</p>
<p class="verse"><a name="74:4" />4: আপন পোশাক পবিত্র করুন</p>
<p class="verse"><a name="74:5" />5: এবং অপবিত্রতা থেকে দূরে থাকুন।</p>
<p class="verse"><a name="74:6" />6: অধিক প্রতিদানের আশায় অন্যকে কিছু দিবেন না।</p>
<p class="verse"><a name="74:7" />7: এবং আপনার পালনকর্তার উদ্দেশে সবর করুন।</p>
<p class="verse"><a name="74:8" />8: যেদিন শিংগায় ফুঁক দেয়া হবে;</p>
<p class="verse"><a name="74:9" />9: সেদিন হবে কঠিন দিন,</p>
<p class="verse"><a name="74:10" />10: কাফেরদের জন্যে এটা সহজ নয়।</p>
<p class="verse"><a name="74:11" />11: যাকে আমি অনন্য করে সৃষ্টি করেছি, তাকে আমার হাতে ছেড়ে দিন।</p>
<p class="verse"><a name="74:12" />12: আমি তাকে বিপুল ধন-সম্পদ দিয়েছি।</p>
<p class="verse"><a name="74:13" />13: এবং সদা সংগী পুত্রবর্গ দিয়েছি,</p>
<p class="verse"><a name="74:14" />14: এবং তাকে খুব সচ্ছলতা দিয়েছি।</p>
<p class="verse"><a name="74:15" />15: এরপরও সে আশা করে যে, আমি তাকে আরও বেশী দেই।</p>
<p class="verse"><a name="74:16" />16: কখনই নয়! সে আমার নিদর্শনসমূহের বিরুদ্ধাচরণকারী।</p>
<p class="verse"><a name="74:17" />17: আমি সত্ত্বরই তাকে শাস্তির পাহাড়ে আরোহণ করাব।</p>
