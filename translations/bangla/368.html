
<p class="verse"><a name="26:20" />20: মূসা বলল, আমি সে অপরাধ তখন করেছি, যখন আমি ভ্রান্ত ছিলাম।</p>
<p class="verse"><a name="26:21" />21: অতঃপর আমি ভীত হয়ে তোমাদের কাছ থেকে পলায়ন করলাম। এরপর আমার পালনকর্তা আমাকে প্রজ্ঞা দান করেছেন এবং আমাকে পয়গম্বর করেছেন।</p>
<p class="verse"><a name="26:22" />22: আমার প্রতি তোমার যে অনুগ্রহের কথা বলছ, তা এই যে, তুমি বনী-ইসলাঈলকে গোলাম বানিয়ে রেখেছ।</p>
<p class="verse"><a name="26:23" />23: ফেরাউন বলল, বিশ্বজগতের পালনকর্তা আবার কি?</p>
<p class="verse"><a name="26:24" />24: মূসা বলল, তিনি নভোমন্ডল, ভূমন্ডল ও এতদুভয়ের মধ্যবর্তী সবকিছুর পালনকর্তা যদি তোমরা বিশ্বাসী হও।</p>
<p class="verse"><a name="26:25" />25: ফেরাউন তার পরিষদবর্গকে বলল, তোমরা কি শুনছ না?</p>
<p class="verse"><a name="26:26" />26: মূসা বলল, তিনি তোমাদের পালনকর্তা এবং তোমাদের পূর্ববর্তীদেরও পালনকর্তা।</p>
<p class="verse"><a name="26:27" />27: ফেরাউন বলল, তোমাদের প্রতি প্রেরিত তোমাদের রসূলটি নিশ্চয়ই বদ্ধ পাগল।</p>
<p class="verse"><a name="26:28" />28: মূসা বলল, তিনি পূর্ব, পশ্চিম ও এতদুভয়ের মধ্যবর্তী সব কিছুর পালনকর্তা, যদি তোমরা বোঝ।</p>
<p class="verse"><a name="26:29" />29: ফেরাউন বলল, তুমি যদি আমার পরিবর্তে অন্যকে উপাস্যরূপে গ্রহণ কর তবে আমি অবশ্যই তোমাকে কারাগারে নিক্ষেপ করব।</p>
<p class="verse"><a name="26:30" />30: মূসা বলল, আমি তোমার কাছে কোন স্পষ্ট বিষয় নিয়ে আগমন করলেও কি?</p>
<p class="verse"><a name="26:31" />31: ফেরাউন বলল, তুমি সত্যবাদী হলে তা উপস্থিত কর।</p>
<p class="verse"><a name="26:32" />32: অতঃপর তিনি লাঠি নিক্ষেপ করলে মুহূর্তের মধ্যে তা সুস্পষ্ট অজগর হয়ে গেল।</p>
<p class="verse"><a name="26:33" />33: আর তিনি তার হাত বের করলেন, তৎক্ষণাৎ তা দর্শকদের কাছে সুশুভ্র প্রতিভাত হলো।</p>
<p class="verse"><a name="26:34" />34: ফেরাউন তার পরিষদবর্গকে বলল, নিশ্চয় এ একজন সুদক্ষ জাদুকর।</p>
<p class="verse"><a name="26:35" />35: সে তার জাদু বলে তোমাদেরকে তোমাদের দেশ থেকে বহিস্কার করতে চায়। অতএব তোমাদের মত কি?</p>
<p class="verse"><a name="26:36" />36: তারা বলল, তাকে ও তার ভাইকে কিছু অবকাশ দিন এবং শহরে শহরে ঘোষক প্রেরণ করুন।</p>
<p class="verse"><a name="26:37" />37: তারা যেন আপনার কাছে প্রত্যেকটি দক্ষ জাদুকর কে উপস্থিত করে।</p>
<p class="verse"><a name="26:38" />38: অতঃপর এক নির্দিষ্ট দিনে জাদুকরদেরকে একত্রিত করা হল।</p>
<p class="verse"><a name="26:39" />39: এবং জনগণের মধ্যে ঘোষণা করা হল, তোমরাও সমবেত হও।</p>
