
<p class="verse"><a name="26:137" />137: এসব কথাবার্তা পূর্ববর্তী লোকদের অভ্যাস বৈ নয়।</p>
<p class="verse"><a name="26:138" />138: আমরা শাস্তিপ্রাপ্ত হব না।</p>
<p class="verse"><a name="26:139" />139: অতএব, তারা তাঁকে মিথ্যাবাদী বলতে লাগল এবং আমি তাদেরকে নিপাত করে দিলাম। এতে অবশ্যই নিদর্শন আছে; কিন্তু তাদের অধিকাংশই বিশ্বাসী নয়।</p>
<p class="verse"><a name="26:140" />140: এবং আপনার পালনকর্তা, তিনি তো প্রবল পরাক্রমশালী, পরম দয়ালু।</p>
<p class="verse"><a name="26:141" />141: সামুদ সম্প্রদায় পয়গম্বরগণকে মিথ্যাবাদী বলেছে।</p>
<p class="verse"><a name="26:142" />142: যখন তাদের ভাই সালেহ, তাদেরকে বললেন, তোমরা কি ভয় কর না?</p>
<p class="verse"><a name="26:143" />143: আমি তোমাদের বিশ্বস্ত পয়গম্বর।</p>
<p class="verse"><a name="26:144" />144: অতএব, আল্লাহকে ভয় কর এবং আমার আনুগত্য কর।</p>
<p class="verse"><a name="26:145" />145: আমি এর জন্যে তোমাদের কাছে কোন প্রতিদান চাই না। আমার প্রতিদান তো বিশ্ব-পালনকর্তাই দেবেন।</p>
<p class="verse"><a name="26:146" />146: তোমাদেরকে কি এ জগতের ভোগ-বিলাসের মধ্যে নিরাপদে রেখে দেয়া হবে?</p>
<p class="verse"><a name="26:147" />147: উদ্যানসমূহের মধ্যে এবং ঝরণাসমূহের মধ্যে ?</p>
<p class="verse"><a name="26:148" />148: শস্যক্ষেত্রের মধ্যে এবং মঞ্জুরিত খেজুর বাগানের মধ্যে ?</p>
<p class="verse"><a name="26:149" />149: তোমরা পাহাড় কেটে জাঁক জমকের গৃহ নির্মাণ করছ।</p>
<p class="verse"><a name="26:150" />150: সুতরাং তোমরা আল্লাহকে ভয় কর এবং আমার অনুগত্য কর।</p>
<p class="verse"><a name="26:151" />151: এবং সীমালংঘনকারীদের আদেশ মান্য কর না;</p>
<p class="verse"><a name="26:152" />152: যারা পৃথিবীতে অনর্থ সৃষ্টি করে এবং শান্তি স্থাপন করে না;</p>
<p class="verse"><a name="26:153" />153: তারা বলল, তুমি তো জাদুগ্রস্থুরেদ একজন।</p>
<p class="verse"><a name="26:154" />154: তুমি তো আমাদের মতই একজন মানুষ বৈ নও। সুতরাং যদি তুমি সত্যবাদী হও, তবে কোন নিদর্শন উপস্থিত কর।</p>
<p class="verse"><a name="26:155" />155: সালেহ বললেন এই উষ্ট্রী, এর জন্যে আছে পানি পানের পালা এবং তোমাদের জন্যে আছে পানি পানের পালা নির্দিষ্ট এক-এক দিনের।</p>
<p class="verse"><a name="26:156" />156: তোমরা একে কোন কষ্ট দিও না। তাহলে তোমাদেরকে মহাদিবসের আযাব পাকড়াও করবে।</p>
<p class="verse"><a name="26:157" />157: তারা তাকে বধ করল ফলে, তারা অনুতপ্ত হয়ে গেল।</p>
<p class="verse"><a name="26:158" />158: এরপর আযাব তাদেরকে পাকড়াও করল। নিশ্চয় এতে নিদর্শন আছে। কিন্তু তাদের অধিকাংশই বিশ্বাসী নয়।</p>
<p class="verse"><a name="26:159" />159: আপনার পালনকর্তা প্রবল পরাক্রমশালী, পরম দয়ালু।</p>
