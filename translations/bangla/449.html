
<p class="verse"><a name="37:77" />77: এবং তার বংশধরদেরকেই আমি অবশিষ্ট রেখেছিলাম।</p>
<p class="verse"><a name="37:78" />78: আমি তার জন্যে পরবর্তীদের মধ্যে এ বিষয় রেখে দিয়েছি যে,</p>
<p class="verse"><a name="37:79" />79: বিশ্ববাসীর মধ্যে নূহের প্রতি শান্তি বর্ষিত হোক।</p>
<p class="verse"><a name="37:80" />80: আমি এভাবেই সৎকর্ম পরায়নদেরকে পুরস্কৃত করে থাকি।</p>
<p class="verse"><a name="37:81" />81: সে ছিল আমার ঈমানদার বান্দাদের অন্যতম।</p>
<p class="verse"><a name="37:82" />82: অতঃপর আমি অপরাপর সবাইকে নিমজ্জত করেছিলাম।</p>
<p class="verse"><a name="37:83" />83: আর নূহ পন্থীদেরই একজন ছিল ইব্রাহীম।</p>
<p class="verse"><a name="37:84" />84: যখন সে তার পালনকর্তার নিকট সুষ্ঠু চিত্তে উপস্থিত হয়েছিল,</p>
<p class="verse"><a name="37:85" />85: যখন সে তার পিতা ও সম্প্রদায়কে বলেছিলঃ তোমরা কিসের উপাসনা করছ?</p>
<p class="verse"><a name="37:86" />86: তোমরা কি আল্লাহ ব্যতীত মিথ্যা উপাস্য কামনা করছ?</p>
<p class="verse"><a name="37:87" />87: বিশ্বজগতের পালনকর্তা সম্পর্কে তোমাদের ধারণা কি?</p>
<p class="verse"><a name="37:88" />88: অতঃপর সে একবার তারকাদের প্রতি লক্ষ্য করল।</p>
<p class="verse"><a name="37:89" />89: এবং বললঃ আমি পীড়িত।</p>
<p class="verse"><a name="37:90" />90: অতঃপর তারা তার প্রতি পিঠ ফিরিয়ে চলে গেল।</p>
<p class="verse"><a name="37:91" />91: অতঃপর সে তাদের দেবালয়ে, গিয়ে ঢুকল এবং বললঃ তোমরা খাচ্ছ না কেন?</p>
<p class="verse"><a name="37:92" />92: তোমাদের কি হল যে, কথা বলছ না?</p>
<p class="verse"><a name="37:93" />93: অতঃপর সে প্রবল আঘাতে তাদের উপর ঝাঁপিয়ে পড়ল।</p>
<p class="verse"><a name="37:94" />94: তখন লোকজন তার দিকে ছুটে এলো ভীত-সন্ত্রস্ত পদে।</p>
<p class="verse"><a name="37:95" />95: সে বললঃ তোমরা স্বহস্ত নির্মিত পাথরের পূজা কর কেন?</p>
<p class="verse"><a name="37:96" />96: অথচ আল্লাহ তোমাদেরকে এবং তোমরা যা নির্মাণ করছ সবাইকে সৃষ্টি করেছেন।</p>
<p class="verse"><a name="37:97" />97: তারা বললঃ এর জন্যে একটি ভিত নির্মাণ কর এবং অতঃপর তাকে আগুনের স্তুপে নিক্ষেপ কর।</p>
<p class="verse"><a name="37:98" />98: তারপর তারা তার বিরুদ্ধে মহা ষড়যন্ত্র আঁটতে চাইল, কিন্তু আমি তাদেরকেই পরাভূত করে দিলাম।</p>
<p class="verse"><a name="37:99" />99: সে বললঃ আমি আমার পালনকর্তার দিকে চললাম, তিনি আমাকে পথপ্রদর্শন করবেন।</p>
<p class="verse"><a name="37:100" />100: হে আমার পরওয়ারদেগার! আমাকে এক সৎপুত্র দান কর।</p>
<p class="verse"><a name="37:101" />101: সুতরাং আমি তাকে এক সহনশীল পুত্রের সুসংবাদ দান করলাম।</p>
<p class="verse"><a name="37:102" />102: অতঃপর সে যখন পিতার সাথে চলাফেরা করার বয়সে উপনীত হল, তখন ইব্রাহীম তাকে বললঃ বৎস! আমি স্বপ্নে দেখিযে, তোমাকে যবেহ করছি; এখন তোমার অভিমত কি দেখ। সে বললঃ পিতাঃ! আপনাকে যা আদেশ করা হয়েছে, তাই করুন। আল্লাহ চাহে তো আপনি আমাকে সবরকারী পাবেন।</p>
