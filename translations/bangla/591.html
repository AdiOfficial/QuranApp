
<p class="surah">সূরা আত্ব-তারিক্ব</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="86:1" />1: শপথ আকাশের এবং রাত্রিতে আগমনকারীর।</p>
<p class="verse"><a name="86:2" />2: আপনি জানেন, যে রাত্রিতে আসে সেটা কি?</p>
<p class="verse"><a name="86:3" />3: সেটা এক উজ্জ্বল নক্ষত্র।</p>
<p class="verse"><a name="86:4" />4: প্রত্যেকের উপর একজন তত্ত্বাবধায়ক রয়েছে।</p>
<p class="verse"><a name="86:5" />5: অতএব, মানুষের দেখা উচিত কি বস্তু থেকে সে সৃজিত হয়েছে।</p>
<p class="verse"><a name="86:6" />6: সে সৃজিত হয়েছে সবেগে স্খলিত পানি থেকে।</p>
<p class="verse"><a name="86:7" />7: এটা নির্গত হয় মেরুদন্ড ও বক্ষপাজরের মধ্য থেকে।</p>
<p class="verse"><a name="86:8" />8: নিশ্চয় তিনি তাকে ফিরিয়ে নিতে সক্ষম।</p>
<p class="verse"><a name="86:9" />9: যেদিন গোপন বিষয়াদি পরীক্ষিত হবে,</p>
<p class="verse"><a name="86:10" />10: সেদিন তার কোন শক্তি থাকবে না এবং সাহায্যকারীও থাকবে না।</p>
<p class="verse"><a name="86:11" />11: শপথ চক্রশীল আকাশের</p>
<p class="verse"><a name="86:12" />12: এবং বিদারনশীল পৃথিবীর</p>
<p class="verse"><a name="86:13" />13: নিশ্চয় কোরআন সত্য-মিথ্যার ফয়সালা।</p>
<p class="verse"><a name="86:14" />14: এবং এটা উপহাস নয়।</p>
<p class="verse"><a name="86:15" />15: তারা ভীষণ চক্রান্ত করে,</p>
<p class="verse"><a name="86:16" />16: আর আমিও কৌশল করি।</p>
<p class="verse"><a name="86:17" />17: অতএব, কাফেরদেরকে অবকাশ দিন, তাদেরকে অবকাশ দিন, কিছু দিনের জন্যে।</p>
<p class="surah">সূরা আল আ’লা</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="87:1" />1: আপনি আপনার মহান পালনকর্তার নামের পবিত্রতা বর্ণনা করুন</p>
<p class="verse"><a name="87:2" />2: যিনি সৃষ্টি করেছেন ও সুবিন্যস্ত করেছেন।</p>
<p class="verse"><a name="87:3" />3: এবং যিনি সুপরিমিত করেছেন ও পথ প্রদর্শন করেছেন</p>
<p class="verse"><a name="87:4" />4: এবং যিনি তৃণাদি উৎপন্ন করেছেন,</p>
<p class="verse"><a name="87:5" />5: অতঃপর করেছেন তাকে কাল আবর্জনা।</p>
<p class="verse"><a name="87:6" />6: আমি আপনাকে পাঠ করাতে থাকব, ফলে আপনি বিস্মৃত হবেন না</p>
<p class="verse"><a name="87:7" />7: আল্লাহ যা ইচ্ছা করেন তা ব্যতীত। নিশ্চয় তিনি জানেন প্রকাশ্য ও গোপন বিষয়।</p>
<p class="verse"><a name="87:8" />8: আমি আপনার জন্যে সহজ শরীয়ত সহজতর করে দেবো।</p>
<p class="verse"><a name="87:9" />9: উপদেশ ফলপ্রসূ হলে উপদেশ দান করুন,</p>
<p class="verse"><a name="87:10" />10: যে ভয় করে, সে উপদেশ গ্রহণ করবে,</p>
<p class="verse"><a name="87:11" />11: আর যে, হতভাগা, সে তা উপেক্ষা করবে,</p>
<p class="verse"><a name="87:12" />12: সে মহা-অগ্নিতে প্রবেশ করবে।</p>
<p class="verse"><a name="87:13" />13: অতঃপর সেখানে সে মরবেও না, জীবিতও থাকবে না।</p>
<p class="verse"><a name="87:14" />14: নিশ্চয় সাফল্য লাভ করবে সে, যে শুদ্ধ হয়</p>
<p class="verse"><a name="87:15" />15: এবং তার পালনকর্তার নাম স্মরণ করে, অতঃপর নামায আদায় করে।</p>
