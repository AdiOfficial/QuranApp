
<p class="surah">সূরা আন-নাজম</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="53:1" />1: নক্ষত্রের কসম, যখন অস্তমিত হয়।</p>
<p class="verse"><a name="53:2" />2: তোমাদের সংগী পথভ্রষ্ট হননি এবং বিপথগামীও হননি।</p>
<p class="verse"><a name="53:3" />3: এবং প্রবৃত্তির তাড়নায় কথা বলেন না।</p>
<p class="verse"><a name="53:4" />4: কোরআন ওহী, যা প্রত্যাদেশ হয়।</p>
<p class="verse"><a name="53:5" />5: তাঁকে শিক্ষা দান করে এক শক্তিশালী ফেরেশতা,</p>
<p class="verse"><a name="53:6" />6: সহজাত শক্তিসম্পন্ন, সে নিজ আকৃতিতে প্রকাশ পেল।</p>
<p class="verse"><a name="53:7" />7: উর্ধ্ব দিগন্তে,</p>
<p class="verse"><a name="53:8" />8: অতঃপর নিকটবর্তী হল ও ঝুলে গেল।</p>
<p class="verse"><a name="53:9" />9: তখন দুই ধনুকের ব্যবধান ছিল অথবা আরও কম।</p>
<p class="verse"><a name="53:10" />10: তখন আল্লাহ তাঁর দাসের প্রতি যা প্রত্যাদেশ করবার, তা প্রত্যাদেশ করলেন।</p>
<p class="verse"><a name="53:11" />11: রসূলের অন্তর মিথ্যা বলেনি যা সে দেখেছে।</p>
<p class="verse"><a name="53:12" />12: তোমরা কি বিষয়ে বিতর্ক করবে যা সে দেখেছে?</p>
<p class="verse"><a name="53:13" />13: নিশ্চয় সে তাকে আরেকবার দেখেছিল,</p>
<p class="verse"><a name="53:14" />14: সিদরাতুলমুন্তাহার নিকটে,</p>
<p class="verse"><a name="53:15" />15: যার কাছে অবস্থিত বসবাসের জান্নাত।</p>
<p class="verse"><a name="53:16" />16: যখন বৃক্ষটি দ্বারা আচ্ছন্ন হওয়ার, তদ্দ্বারা আচ্ছন্ন ছিল।</p>
<p class="verse"><a name="53:17" />17: তাঁর দৃষ্টিবিভ্রম হয় নি এবং সীমালংঘনও করেনি।</p>
<p class="verse"><a name="53:18" />18: নিশ্চয় সে তার পালনকর্তার মহান নিদর্শনাবলী অবলোকন করেছে।</p>
<p class="verse"><a name="53:19" />19: তোমরা কি ভেবে দেখেছ লাত ও ওযযা সম্পর্কে।</p>
<p class="verse"><a name="53:20" />20: এবং তৃতীয় আরেকটি মানাত সম্পর্কে?</p>
<p class="verse"><a name="53:21" />21: পুত্র-সন্তান কি তোমাদের জন্যে এবং কন্যা-সন্তান আল্লাহর জন্য?</p>
<p class="verse"><a name="53:22" />22: এমতাবস্থায় এটা তো হবে খুবই অসংগত বন্টন।</p>
<p class="verse"><a name="53:23" />23: এগুলো কতগুলো নাম বৈ নয়, যা তোমরা এবং তোমাদের পূর্ব-পুরুষদের রেখেছ। এর সমর্থনে আল্লাহ কোন দলীল নাযিল করেননি। তারা অনুমান এবং প্রবৃত্তিরই অনুসরণ করে। অথচ তাদের কাছে তাদের পালনকর্তার পক্ষ থেকে পথ নির্দেশ এসেছে।</p>
<p class="verse"><a name="53:24" />24: মানুষ যা চায়, তাই কি পায়?</p>
<p class="verse"><a name="53:25" />25: অতএব, পরবর্তী ও পূর্ববর্তী সব মঙ্গলই আল্লাহর হাতে।</p>
<p class="verse"><a name="53:26" />26: আকাশে অনেক ফেরেশতা রয়েছে। তাদের কোন সুপারিশ ফলপ্রসূ হয় না যতক্ষণ আল্লাহ যার জন্যে ইচ্ছা ও যাকে পছন্দ করেন, অনুমতি না দেন।</p>
