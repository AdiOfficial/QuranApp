
<p class="verse"><a name="23:75" />75: যদি আমি তাদের প্রতি দয়া করি এবং তাদের কষ্ট দূর করে দেই, তবুও তারা তাদের অবাধ্যতায় দিশেহারা হয়ে লেগে থাকবে।</p>
<p class="verse"><a name="23:76" />76: আমি তাদেরকে শাস্তি দ্বারা পাকড়াও করেছিলাম, কিন্তু তারা তাদের পালনকর্তার সামনে নত হল না এবং কাকুতি-মিনুতিও করল না।</p>
<p class="verse"><a name="23:77" />77: অবশেষে যখন আমি তাদের জন্য কঠিন শাস্তির দ্বার খুলে দেব, তখন তাতে তাদের আশা ভঙ্গ হবে।</p>
<p class="verse"><a name="23:78" />78: তিনি তোমাদের কান, চোখ ও অন্তঃকরণ সৃষ্টি করেছেন; তোমরা খুবই অল্প কৃতজ্ঞতা স্বীকার করে থাক।</p>
<p class="verse"><a name="23:79" />79: তিনিই তোমাদেরকে পৃথিবীতে ছড়িয়ে রেখেছেন এবং তারই দিকে তোমাদেরকে সমবেত করা হবে।</p>
<p class="verse"><a name="23:80" />80: তিনিই প্রাণ দান করেন এবং মৃত্যু ঘটান এবং দিবা-রাত্রির বিবর্তন তাঁরই কাজ, তবু ও কি তোমরা বুঝবে না?</p>
<p class="verse"><a name="23:81" />81: বরং তারা বলে যেমন তাদের পূর্ববর্তীরা বলত।</p>
<p class="verse"><a name="23:82" />82: তারা বলেঃ যখন আমরা মরে যাব এবং মৃত্তিকা ও অস্থিতে পরিণত হব, তখনও কি আমরা পুনরুত্থিত হব ?</p>
<p class="verse"><a name="23:83" />83: অতীতে আমাদেরকে এবং আমাদের পিতৃপুরুষদেরকে এই ওয়াদাই দেয়া হয়েছে। এটা তো পূর্ববতীদের কল্প-কথা বৈ কিছুই নয়।</p>
<p class="verse"><a name="23:84" />84: বলুন পৃথিবী এবং পৃথিবীতে যারা আছে, তারা কার? যদি তোমরা জান, তবে বল।</p>
<p class="verse"><a name="23:85" />85: এখন তারা বলবেঃ সবই আল্লাহর। বলুন, তবুও কি তোমরা চিন্তা কর না?</p>
<p class="verse"><a name="23:86" />86: বলুনঃ সপ্তাকাশ ও মহা-আরশের মালিক কে?</p>
<p class="verse"><a name="23:87" />87: এখন তারা বলবেঃ আল্লাহ। বলুন, তবুও কি তোমরা ভয় করবে না?</p>
<p class="verse"><a name="23:88" />88: বলুনঃ তোমাদের জানা থাকলে বল, কার হাতে সব বস্তুর কতৃর্Ãªত্ব, যিনি রক্ষা করেন এবং যার কবল থেকে কেউ রক্ষা করতে পারে না ?</p>
<p class="verse"><a name="23:89" />89: এখন তারা বলবেঃ আল্লাহর। বলুনঃ তাহলে কোথা থেকে তোমাদেরকে জাদু করা হচ্ছে?</p>
