
<p class="verse"><a name="37:154" />154: তোমাদের কি হল? তোমাদের এ কেমন সিন্ধান্ত?</p>
<p class="verse"><a name="37:155" />155: তোমরা কি অনুধাবন কর না?</p>
<p class="verse"><a name="37:156" />156: না কি তোমাদের কাছে সুস্পষ্ট কোন দলীল রয়েছে?</p>
<p class="verse"><a name="37:157" />157: তোমরা সত্যবাদী হলে তোমাদের কিতাব আন।</p>
<p class="verse"><a name="37:158" />158: তারা আল্লাহ ও জ্বিনদের মধ্যে সম্পর্ক সাব্যস্ত করেছে, অথচ জ্বিনেরা জানে যে, তারা গ্রেফতার হয়ে আসবে।</p>
<p class="verse"><a name="37:159" />159: তারা যা বলে তা থেকে আল্লাহ পবিত্র।</p>
<p class="verse"><a name="37:160" />160: তবে যারা আল্লাহর নিষ্ঠাবান বান্দা, তারা গ্রেফতার হয়ে আসবে না।</p>
<p class="verse"><a name="37:161" />161: অতএব তোমরা এবং তোমরা যাদের উপাসনা কর,</p>
<p class="verse"><a name="37:162" />162: তাদের কাউকেই তোমরা আল্লাহ সম্পর্কে বিভ্রান্ত করতে পারবে না।</p>
<p class="verse"><a name="37:163" />163: শুধুমাত্র তাদের ছাড়া যারা জাহান্নামে পৌছাবে।</p>
<p class="verse"><a name="37:164" />164: আমাদের প্রত্যেকের জন্য রয়েছে নির্দিষ্ট স্থান।</p>
<p class="verse"><a name="37:165" />165: এবং আমরাই সারিবদ্ধভাবে দন্ডায়মান থাকি।</p>
<p class="verse"><a name="37:166" />166: এবং আমরাই আল্লাহর পবিত্রতা ঘোষণা করি।</p>
<p class="verse"><a name="37:167" />167: তারা তো বলতঃ</p>
<p class="verse"><a name="37:168" />168: যদি আমাদের কাছে পূর্ববর্তীদের কোন উপদেশ থাকত,</p>
<p class="verse"><a name="37:169" />169: তবে আমরা অবশ্যই আল্লাহর মনোনীত বান্দা হতাম।</p>
<p class="verse"><a name="37:170" />170: বস্তুতঃ তারা এই কোরআনকে অস্বীকার করেছে। এখন শীঘ্রই তারা জেনে নিতে পারবে,</p>
<p class="verse"><a name="37:171" />171: আমার রাসূল ও বান্দাগণের ব্যাপারে আমার এই বাক্য সত্য হয়েছে যে,</p>
<p class="verse"><a name="37:172" />172: অবশ্যই তারা সাহায্য প্রাপ্ত হয়।</p>
<p class="verse"><a name="37:173" />173: আর আমার বাহিনীই হয় বিজয়ী।</p>
<p class="verse"><a name="37:174" />174: অতএব আপনি কিছুকালের জন্যে তাদেরকে উপেক্ষা করুন।</p>
<p class="verse"><a name="37:175" />175: এবং তাদেরকে দেখতে থাকুন। শীঘ্রই তারাও এর পরিণাম দেখে নেবে।</p>
<p class="verse"><a name="37:176" />176: আমার আযাব কি তারা দ্রুত কামনা করে?</p>
<p class="verse"><a name="37:177" />177: অতঃপর যখন তাদের আঙ্গিনায় আযাব নাযিল হবে, তখন যাদেরকে সতর্ক করা হয়েছিল, তাদের সকাল বেলাটি হবে খুবই মন্দ।</p>
<p class="verse"><a name="37:178" />178: আপনি কিছুকালের জন্যে তাদেরকে উপেক্ষা করুন।</p>
<p class="verse"><a name="37:179" />179: এবং দেখতে থাকুন, শীঘ্রই তারাও এর পরিণাম দেখে নেবে।</p>
<p class="verse"><a name="37:180" />180: পবিত্র আপনার পরওয়ারদেগারের সত্তা, তিনি সম্মানিত ও পবিত্র যা তারা বর্ণনা করে তা থেকে।</p>
<p class="verse"><a name="37:181" />181: পয়গম্বরগণের প্রতি সালাম বর্ষিত হোক।</p>
<p class="verse"><a name="37:182" />182: সমস্ত প্রশংসা বিশ্বপালক আল্লাহর নিমিত্ত।</p>
