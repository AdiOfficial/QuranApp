
<p class="verse"><a name="19:96" />96: যারা বিশ্বাস স্থাপন করে এবং সৎকর্ম সম্পাদন করে, তাদেরকে দয়াময় আল্লাহ ভালবাসা দেবেন।</p>
<p class="verse"><a name="19:97" />97: আমি কোরআনকে আপনার ভাষায় সহজ করে দিয়েছি, যাতে আপনি এর দ্বারা পরহেযগারদেরকে সুসংবাদ দেন এবং কলহকারী সম্প্রদায়কে সতর্ক করেন।</p>
<p class="verse"><a name="19:98" />98: তাদের পূর্বে আমি কত মানবগোষ্ঠীকে ধ্বংস করেছি। আপনি কি তাদের কাহারও সাড়া পান, অথবা তাদের ক্ষীনতম আওয়ায ও শুনতে পান?</p>
<p class="surah">সূরা ত্বোয়া-হা</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="20:1" />1: তোয়া-হা</p>
<p class="verse"><a name="20:2" />2: আপনাকে ক্লেশ দেবার জন্য আমি আপনার প্রতি কোরআন অবতীর্ণ করিনি।</p>
<p class="verse"><a name="20:3" />3: কিন্তু তাদেরই উপদেশের জন্য যারা ভয় করে।</p>
<p class="verse"><a name="20:4" />4: এটা তাঁর কাছ থেকে অবতীর্ণ, যিনি ভূমন্ডল ও সমুচ্চ নভোমন্ডল সৃষ্টি করেছেন।</p>
<p class="verse"><a name="20:5" />5: তিনি পরম দয়াময়, আরশে সমাসীন হয়েছেন।</p>
<p class="verse"><a name="20:6" />6: নভোমন্ডলে, ভুমন্ডলে, এতদুভয়ের মধ্যবর্তী স্থানে এবং সিক্ত ভূগর্ভে যা আছে, তা তাঁরই।</p>
<p class="verse"><a name="20:7" />7: যদি তুমি উচ্চকন্ঠেও কথা বল, তিনি তো গুপ্ত ও তদপেক্ষাও গুপ্ত বিষয়বস্তু জানেন।</p>
<p class="verse"><a name="20:8" />8: আল্লাহ তিনি ব্যতীত কোন উপাস্য ইলাহ নেই। সব সৌন্দর্যমন্ডিত নাম তাঁরই।</p>
<p class="verse"><a name="20:9" />9: আপনার কাছে মূসার বৃত্তান্ত পৌঁছেছে কি।</p>
<p class="verse"><a name="20:10" />10: তিনি যখন আগুন দেখলেন, তখন পরিবারবর্গকে বললেনঃ তোমরা এখানে অবস্থান কর আমি আগুন দেখেছি। সম্ভবতঃ আমি তা থেকে তোমাদের কাছে কিছু আগুন জালিয়ে আনতে পারব অথবা আগুনে পৌছে পথের সন্ধান পাব।</p>
<p class="verse"><a name="20:11" />11: অতঃপর যখন তিনি আগুনের কাছে পৌছলেন, তখন আওয়াজ আসল হে মূসা,</p>
<p class="verse"><a name="20:12" />12: আমিই তোমার পালনকর্তা, অতএব তুমি জুতা খুলে ফেল, তুমি পবিত্র উপত্যকা তুয়ায় রয়েছ।</p>
