
<p class="verse"><a name="67:27" />27: যখন তারা সেই প্রতিশ্রুতিকে আসন্ন দেখবে তখন কাফেরদের মুখমন্ডল মলিন হয়ে পড়বে এবং বলা হবেঃ এটাই তো তোমরা চাইতে।</p>
<p class="verse"><a name="67:28" />28: বলুন, তোমরা কি ভেবে দেখেছ-যদি আল্লাহ তাâ€™আলা আমাকে ও আমার সংগীদেরকে ধ্বংস করেন অথবা আমাদের প্রতি দয়া করেন, তবে কাফেরদেরকে কে যন্ত্রণাদায়ক শাস্তি থেকে রক্ষা করবে?</p>
<p class="verse"><a name="67:29" />29: বলুন, তিনি পরম করুণাময়, আমরা তাতে বিশ্বাস রাখি এবং তাঁরই উপর ভরসা করি। সত্ত্বরই তোমরা জানতে পারবে, কে প্রকাশ্য পথ-ভ্রষ্টতায় আছে।</p>
<p class="verse"><a name="67:30" />30: বলুন, তোমরা ভেবে দেখেছ কি, যদি তোমাদের পানি ভূগর্ভের গভীরে চলে যায়, তবে কে তোমাদেরকে সরবরাহ করবে পানির স্রোতধারা?</p>
<p class="surah">সূরা আল কলম</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="68:1" />1: নূন। শপথ কলমের এবং সেই বিষয়ের যা তারা লিপিবদ্ধ করে,</p>
<p class="verse"><a name="68:2" />2: আপনার পালনকর্তার অনুগ্রহে আপনি উম্মাদ নন।</p>
<p class="verse"><a name="68:3" />3: আপনার জন্যে অবশ্যই রয়েছে অশেষ পুরস্কার।</p>
<p class="verse"><a name="68:4" />4: আপনি অবশ্যই মহান চরিত্রের অধিকারী।</p>
<p class="verse"><a name="68:5" />5: সত্ত্বরই আপনি দেখে নিবেন এবং তারাও দেখে নিবে।</p>
<p class="verse"><a name="68:6" />6: কে তোমাদের মধ্যে বিকারগ্রস্ত।</p>
<p class="verse"><a name="68:7" />7: আপনার পালনকর্তা সম্যক জানেন কে তাঁর পথ থেকে বিচ্যুত হয়েছে এবং তিনি জানেন যারা সৎপথ প্রাপ্ত।</p>
<p class="verse"><a name="68:8" />8: অতএব, আপনি মিথ্যারোপকারীদের আনুগত্য করবেন না।</p>
<p class="verse"><a name="68:9" />9: তারা চায় যদি আপনি নমনীয় হন, তবে তারাও নমনীয় হবে।</p>
<p class="verse"><a name="68:10" />10: যে অধিক শপথ করে, যে লাঞ্ছিত, আপনি তার আনুগত্য করবেন না।</p>
<p class="verse"><a name="68:11" />11: যে পশ্চাতে নিন্দা করে একের কথা অপরের নিকট লাগিয়ে ফিরে।</p>
<p class="verse"><a name="68:12" />12: যে ভাল কাজে বাধা দেয়, সে সীমালংঘন করে, সে পাপিষ্ঠ,</p>
<p class="verse"><a name="68:13" />13: কঠোর স্বভাব, তদুপরি কুখ্যাত;</p>
<p class="verse"><a name="68:14" />14: এ কারণে যে, সে ধন-সম্পদ ও সন্তান সন্ততির অধিকারী।</p>
<p class="verse"><a name="68:15" />15: তার কাছে আমার আয়াত পাঠ করা হলে সে বলে; সেকালের উপকথা।</p>
