
<p class="verse"><a name="23:43" />43: কোন সম্প্রদায় তার নির্দিষ্ট কালের অগ্রে যেতে পারে না। এবং পশ্চাতেও থকাতে পারে না।</p>
<p class="verse"><a name="23:44" />44: এরপর আমি একাদিক্রমে আমার রসূল প্রেরণ করেছি। যখনই কোন উম্মতের কাছে তাঁর রসূল আগমন করেছেন, তখনই তারা তাঁকে মিথ্যাবাদী বলেছে। অতঃপর আমি তাদের একের পর এক ধ্বংস করেছি এবং তাদেরকে কাহিনীর বিষয়ে পরিণত করেছি। সুতরাং ধ্বংস হোক অবিশ্বাসীরা।</p>
<p class="verse"><a name="23:45" />45: অতঃপর আমি মূসা ও হারুণকে প্রেরণ করেছিলাম আমার নিদর্শনাবলী ও সুস্পষ্ট সনদসহ,</p>
<p class="verse"><a name="23:46" />46: ফেরআউন ও তার অমাত্যদের কাছে। অতঃপর তারা অহংকার করল এবং তারা উদ্ধত সম্প্রদায় ছিল।</p>
<p class="verse"><a name="23:47" />47: তারা বললঃ আমরা কি আমাদের মতই এ দুই ব্যক্তিতে বিশ্বাস স্থাপন করব; অথচ তাদের সম্প্রদায় আমাদের দাস?</p>
<p class="verse"><a name="23:48" />48: অতঃপর তারা উভয়কে মিথ্যাবাদী বলল। ফলে তারা ধ্বংস প্রাপ্ত হল।</p>
<p class="verse"><a name="23:49" />49: আমি মূসাকে কিতাব দিয়েছিলাম যাতে তারা সৎপথ পায়।</p>
<p class="verse"><a name="23:50" />50: এবং আমি মরিয়ম তনয় ও তাঁর মাতাকে এক নিদর্শন দান করেছিলাম। এবং তাদেরকে এক অবস্থানযোগ্য স্বচ্ছ পানি বিশিষ্ট টিলায় আশ্রয় দিয়েছিলাম।</p>
<p class="verse"><a name="23:51" />51: হে রসূলগণ, পবিত্র বস্তু আহার করুন এবং সৎকাজ করুন। আপনারা যা করেন সে বিষয়ে আমি পরিজ্ঞাত।</p>
<p class="verse"><a name="23:52" />52: আপনাদের এই উম্মত সব তো একই ধর্মের অনুসারী এবং আমি আপনাদের পালনকর্তা; অতএব আমাকে ভয় করুন।</p>
<p class="verse"><a name="23:53" />53: অতঃপর মানুষ তাদের বিষয়কে বহুধা বিভক্ত করে দিয়েছে। প্রত্যেক সম্প্রদায় নিজ নিজ মতবাদ নিয়ে আনন্দিত হচ্ছে।</p>
<p class="verse"><a name="23:54" />54: অতএব তাদের কিছু কালের জন্যে তাদের অজ্ঞানতায় নিমজ্জত থাকতে দিন।</p>
<p class="verse"><a name="23:55" />55: তারা কি মনে করে যে, আমি তাদেরকে ধন-সম্পদ ও সন্তান-সন্ততি দিয়ে যাচ্ছি।</p>
<p class="verse"><a name="23:56" />56: তাতে করে তাদেরকে দ্রুত মঙ্গলের দিকে নিয়ে যাচ্ছি? বরং তারা বোঝে না।</p>
<p class="verse"><a name="23:57" />57: নিশ্চয় যারা তাদের পালনকর্তার ভয়ে সন্ত্রস্ত,</p>
<p class="verse"><a name="23:58" />58: যারা তাদের পালনকর্তার কথায় বিশ্বাস স্থাপন করে,</p>
<p class="verse"><a name="23:59" />59: যারা তাদের পালনকর্তার সাথে কাউকে শরীক করে না</p>
