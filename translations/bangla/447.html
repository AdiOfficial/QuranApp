
<p class="verse"><a name="37:25" />25: তোমাদের কি হল যে, তোমরা একে অপরের সাহায্য করছ না?</p>
<p class="verse"><a name="37:26" />26: বরং তারা আজকের দিনে আত্নসমর্পণকারী।</p>
<p class="verse"><a name="37:27" />27: তারা একে অপরের দিকে মুখ করে পরস্পরকে জিজ্ঞাসাবাদ করবে।</p>
<p class="verse"><a name="37:28" />28: বলবে, তোমরা তো আমাদের কাছে ডান দিক থেকে আসতে।</p>
<p class="verse"><a name="37:29" />29: তারা বলবে, বরং তোমরা তো বিশ্বাসীই ছিলে না।</p>
<p class="verse"><a name="37:30" />30: এবং তোমাদের উপর আমাদের কোন কতৃত্ব ছিল না, বরং তোমরাই ছিলে সীমালংঘনকারী সম্প্রদায়।</p>
<p class="verse"><a name="37:31" />31: আমাদের বিপক্ষে আমাদের পালনকর্তার উক্তিই সত্য হয়েছে। আমাদেরকে অবশই স্বাদ আস্বাদন করতে হবে।</p>
<p class="verse"><a name="37:32" />32: আমরা তোমাদেরকে পথভ্রষ্ট করেছিলাম। কারণ আমরা নিজেরাই পথভ্রষ্ট ছিলাম।</p>
<p class="verse"><a name="37:33" />33: তারা সবাই সেদিন শান্তিতে শরীক হবে।</p>
<p class="verse"><a name="37:34" />34: অপরাধীদের সাথে আমি এমনি ব্যবহার করে থাকি।</p>
<p class="verse"><a name="37:35" />35: তাদের যখন বলা হত, আল্লাহ ব্যতীত কোন উপাস্য েনই, তখন তারা ঔদ্ধত্য প্রদর্শন করত।</p>
<p class="verse"><a name="37:36" />36: এবং বলত, আমরা কি এক উম্মাদ কবির কথায় আমাদের উপাস্যদেরকে পরিত্যাগ করব।</p>
<p class="verse"><a name="37:37" />37: না, তিনি সত্যসহ আগমন করেছেন এবং রসূলগণের সত্যতা স্বীকার করেছেন।</p>
<p class="verse"><a name="37:38" />38: তোমরা অবশ্যই বেদনাদায়ক শাস্তি আস্বাদন করবে।</p>
<p class="verse"><a name="37:39" />39: তোমরা যা করতে, তারই প্রতিফল পাবে।</p>
<p class="verse"><a name="37:40" />40: তবে তারা নয়, যারা আল্লাহর বাছাই করা বান্দা।</p>
<p class="verse"><a name="37:41" />41: তাদের জন্যে রয়েছে নির্ধারিত রুযি।</p>
<p class="verse"><a name="37:42" />42: ফল-মূল এবং তারা সম্মানিত।</p>
<p class="verse"><a name="37:43" />43: নেয়ামতের উদ্যানসমূহ।</p>
<p class="verse"><a name="37:44" />44: মুখোমুখি হয়ে আসনে আসীন।</p>
<p class="verse"><a name="37:45" />45: তাদেরকে ঘুরে ফিরে পরিবেশন করা হবে স্বচ্ছ পানপাত্র।</p>
<p class="verse"><a name="37:46" />46: সুশুভ্র, যা পানকারীদের জন্যে সুস্বাদু।</p>
<p class="verse"><a name="37:47" />47: তাতে মাথা ব্যথার উপাদান নেই এবং তারা তা পান করে মাতালও হবে না।</p>
<p class="verse"><a name="37:48" />48: তাদের কাছে থাকবে নত, আয়তলোচনা তরুণীগণ।</p>
<p class="verse"><a name="37:49" />49: যেন তারা সুরক্ষিত ডিম।</p>
<p class="verse"><a name="37:50" />50: অতঃপর তারা একে অপরের দিকে মুখ করে জিজ্ঞাসাবাদ করবে।</p>
<p class="verse"><a name="37:51" />51: তাদের একজন বলবে, আমার এক সঙ্গী ছিল।</p>
