
<p class="verse"><a name="54:28" />28: এবং তাদেরকে জানিয়ে দাও যে, তাদের মধ্যে পানির পালা নির্ধারিত হয়েছে এবং পালাক্রমে উপস্থিত হতে হবে।</p>
<p class="verse"><a name="54:29" />29: অতঃপর তারা তাদের সঙ্গীকে ডাকল। সে তাকে ধরল এবং বধ করল।</p>
<p class="verse"><a name="54:30" />30: অতঃপর কেমন কঠোর ছিল আমার শাস্তি ও সতর্কবাণী।</p>
<p class="verse"><a name="54:31" />31: আমি তাদের প্রতি একটিমাত্র নিনাদ প্রেরণ করেছিলাম। এতেই তারা হয়ে গেল শুষ্ক শাখাপল্লব নির্মিত দলিত খোয়াড়ের ন্যায়।</p>
<p class="verse"><a name="54:32" />32: আমি কোরআনকে বোঝার জন্যে সহজ করে দিয়েছি। অতএব, কোন চিন্তাশীল আছে কি?</p>
<p class="verse"><a name="54:33" />33: লূত-সম্প্রদায় সতর্ককারীদের প্রতি মিথ্যারোপ করেছিল।</p>
<p class="verse"><a name="54:34" />34: আমি তাদের প্রতি প্রেরণ করেছিলাম প্রস্তর বর্ষণকারী প্রচন্ড ঘূর্ণিবায়ু; কিন্তু লূত পরিবারের উপর নয়। আমি তাদেরকে রাতের শেষপ্রহরে উদ্ধার করেছিলাম।</p>
<p class="verse"><a name="54:35" />35: আমার পক্ষ থেকে অনুগ্রহ স্বরূপ। যারা কৃতজ্ঞতা স্বীকার করে, আমি তাদেরকে এভাবে পুরস্কৃত করে থকি।</p>
<p class="verse"><a name="54:36" />36: লূত (আঃ) তাদেরকে আমার প্রচন্ড পাকড়াও সম্পর্কে সতর্ক করেছিল। অতঃপর তারা সতর্কবাণী সম্পর্কে বাকবিতন্ডা করেছিল।</p>
<p class="verse"><a name="54:37" />37: তারা লূতের (আঃ) কাছে তার মেহমানদেরকে দাবী করেছিল। তখন আমি তাদের চক্ষু লোপ করে দিলাম। অতএব, আস্বাদন কর আমার শাস্তি ও সতর্কবাণী।</p>
<p class="verse"><a name="54:38" />38: তাদেরকে প্রত্যুষে নির্ধারিত শাস্তি আঘাত হেনেছিল।</p>
<p class="verse"><a name="54:39" />39: অতএব, আমার শাস্তি ও সতর্কবাণী আস্বাদন কর।</p>
<p class="verse"><a name="54:40" />40: আমি কোরআনকে বোঝবার জন্যে সহজ করে দিয়েছি। অতএব, কোন চিন্তাশীল আছে কি?</p>
<p class="verse"><a name="54:41" />41: ফেরাউন সম্প্রদায়ের কাছেও সতর্ককারীগণ আগমন করেছিল।</p>
<p class="verse"><a name="54:42" />42: তারা আমার সকল নিদর্শনের প্রতি মিথ্যারোপ করেছিল। অতঃপর আমি পরাভূতকারী, পরাক্রমশালীর ন্যায় তাদেরকে পাকড়াও করলাম।</p>
<p class="verse"><a name="54:43" />43: তোমাদের মধ্যকার কাফেররা কি তাদের চাইতে শ্রেষ্ঠ ? না তোমাদের মুক্তির সনদপত্র রয়েছে কিতাবসমূহে?</p>
<p class="verse"><a name="54:44" />44: না তারা বলে যে, আমারা এক অপরাজেয় দল?</p>
<p class="verse"><a name="54:45" />45: এ দল তো সত্ত্বরই পরাজিত হবে এবং পৃষ্ঠপ্রদর্শন করবে।</p>
<p class="verse"><a name="54:46" />46: বরং কেয়ামত তাদের প্রতিশ্রুত সময় এবং কেয়ামত ঘোরতর বিপদ ও তিক্ততর।</p>
<p class="verse"><a name="54:47" />47: নিশ্চয় অপরাধীরা পথভ্রষ্ট ও বিকারগ্রস্ত।</p>
<p class="verse"><a name="54:48" />48: যেদিন তাদেরকে মুখ হিঁচড়ে টেনে নেয়া হবে জাহান্নামে, বলা হবেঃ অগ্নির খাদ্য আস্বাদন কর।</p>
<p class="verse"><a name="54:49" />49: আমি প্রত্যেক বস্তুকে পরিমিতরূপে সৃষ্টি করেছি।</p>
