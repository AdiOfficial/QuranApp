
<p class="verse"><a name="54:50" />50: আমার কাজ তো এক মুহূর্তে চোখের পলকের মত।</p>
<p class="verse"><a name="54:51" />51: আমি তোমাদের সমমনা লোকদেরকে ধ্বংস করেছি, অতএব, কোন চিন্তাশীল আছে কি?</p>
<p class="verse"><a name="54:52" />52: তারা যা কিছু করেছে, সবই আমলনামায় লিপিবদ্ধ আছে।</p>
<p class="verse"><a name="54:53" />53: ছোট ও বড় সবই লিপিবদ্ধ।</p>
<p class="verse"><a name="54:54" />54: খোদাভীরুরা থাকবে জান্নাতে ও নির্ঝরিণীতে।</p>
<p class="verse"><a name="54:55" />55: যোগ্য আসনে, সর্বাধিপতি সম্রাটের সান্নিধ্যে।</p>
<p class="surah">সূরা আর রহমান</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="55:1" />1: করুনাময় আল্লাহ।</p>
<p class="verse"><a name="55:2" />2: শিক্ষা দিয়েছেন কোরআন,</p>
<p class="verse"><a name="55:3" />3: সৃষ্টি করেছেন মানুষ,</p>
<p class="verse"><a name="55:4" />4: তাকে শিখিয়েছেন বর্ণনা।</p>
<p class="verse"><a name="55:5" />5: সূর্য ও চন্দ্র হিসাবমত চলে।</p>
<p class="verse"><a name="55:6" />6: এবং তৃণলতা ও বৃক্ষাদি সেজদারত আছে।</p>
<p class="verse"><a name="55:7" />7: তিনি আকাশকে করেছেন সমুন্নত এবং স্থাপন করেছেন তুলাদন্ড।</p>
<p class="verse"><a name="55:8" />8: যাতে তোমরা সীমালংঘন না কর তুলাদন্ডে।</p>
<p class="verse"><a name="55:9" />9: তোমরা ন্যায্য ওজন কায়েম কর এবং ওজনে কম দিয়ো না।</p>
<p class="verse"><a name="55:10" />10: তিনি পৃথিবীকে স্থাপন করেছেন সৃষ্টজীবের জন্যে।</p>
<p class="verse"><a name="55:11" />11: এতে আছে ফলমূল এবং বহিরাবরণবিশিষ্ট খর্জুর বৃক্ষ।</p>
<p class="verse"><a name="55:12" />12: আর আছে খোসাবিশিষ্ট শস্য ও সুগন্ধি ফুল।</p>
<p class="verse"><a name="55:13" />13: অতএব, তোমরা উভয়ে তোমাদের পালনকর্তার কোন কোন অনুগ্রহকে অস্বীকার করবে?</p>
<p class="verse"><a name="55:14" />14: তিনি মানুষকে সৃষ্টি করেছেন পোড়া মাটির ন্যায় শুষ্ক মৃত্তিকা থেকে।</p>
<p class="verse"><a name="55:15" />15: এবং জিনকে সৃষ্টি করেছেন অগ্নিশিখা থেকে।</p>
<p class="verse"><a name="55:16" />16: অতএব, তোমরা উভয়ে তোমাদের পালনকর্তার কোন কোন অনুগ্রহ অস্বীকার করবে?</p>
