
<p class="verse"><a name="44:19" />19: আর তোমরা আল্লাহর বিরুদ্ধে ঔদ্ধত্য প্রকাশ করো না। আমি তোমাদের কাছে প্রকাশ্য প্রমাণ উপস্থিত করছি।</p>
<p class="verse"><a name="44:20" />20: তোমরা যাতে আমাকে প্রস্তরবর্ষণে হত্যা না কর, তজ্জন্যে আমি আমার পালনকর্তা ও তোমাদের পালনকর্তার শরনাপন্ন হয়েছি।</p>
<p class="verse"><a name="44:21" />21: তোমরা যদি আমার প্রতি বিশ্বাস স্থাপন না কর, তবে আমার কাছ থেকে দূরে থাক।</p>
<p class="verse"><a name="44:22" />22: অতঃপর সে তার পালনকর্তার কাছে দোয়া করল যে, এরা অপরাধী সম্প্রদায়।</p>
<p class="verse"><a name="44:23" />23: তাহলে তুমি আমার বান্দাদেরকে নিয়ে রাত্রিবেলায় বের হয়ে পড়। নিশ্চয় তোমাদের পশ্চাদ্ধবন করা হবে।</p>
<p class="verse"><a name="44:24" />24: এবং সমুদ্রকে অচল থাকতে দাও। নিশ্চয় ওরা নিমজ্জত বাহিনী।</p>
<p class="verse"><a name="44:25" />25: তারা ছেড়ে গিয়েছিল কত উদ্যান ও প্রস্রবন,</p>
<p class="verse"><a name="44:26" />26: কত শস্যক্ষেত্র ও সূরম্য স্থান।</p>
<p class="verse"><a name="44:27" />27: কত সুখের উপকরণ, যাতে তারা খোশগল্প করত।</p>
<p class="verse"><a name="44:28" />28: এমনিই হয়েছিল এবং আমি ওগুলোর মালিক করেছিলাম ভিন্ন সম্প্রদায়কে।</p>
<p class="verse"><a name="44:29" />29: তাদের জন্যে ক্রন্দন করেনি আকাশ ও পৃথিবী এবং তারা অবকাশও পায়নি।</p>
<p class="verse"><a name="44:30" />30: আমি বনী-ইসরাঈলকে অপমানজনক শাস্তি থেকে উদ্ধার করছি।</p>
<p class="verse"><a name="44:31" />31: ফেরাউন সে ছিল সীমালংঘনকারীদের মধ্যে শীর্ষস্থানীয়।</p>
<p class="verse"><a name="44:32" />32: আমি জেনেশুনে তাদেরকে বিশ্ববাসীদের উপর শ্রেষ্ঠত্ব দিয়েছিলাম।</p>
<p class="verse"><a name="44:33" />33: এবং আমি তাদেরকে এমন নিদর্শনাবলী দিয়েছিলাম যাতে ছিল স্পষ্ট সাহায্য।</p>
<p class="verse"><a name="44:34" />34: কাফেররা বলেই থাকে,</p>
<p class="verse"><a name="44:35" />35: প্রথম মৃত্যুর মাধ্যমেই আমাদের সবকিছুর অবসান হবে এবং আমরা পুনরুত্থিত হব না।</p>
<p class="verse"><a name="44:36" />36: তোমরা যদি সত্যবাদী হও, তবে আমাদের পূর্বপুরুষদেরকে নিয়ে এস।</p>
<p class="verse"><a name="44:37" />37: ওরা শ্রেষ্ঠ, না তুব্বার সম্প্রদায় ও তাদের পূর্ববর্তীরা? আমি ওদেরকে ধ্বংস করে দিয়েছি। ওরা ছিল অপরাধী।</p>
<p class="verse"><a name="44:38" />38: আমি নভোমন্ডল, ভূমন্ডল ও এতদুভয়ের মধ্যবর্তী সবকিছু ক্রীড়াচ্ছলে সৃষ্টি করিনি।</p>
<p class="verse"><a name="44:39" />39: আমি এগুলো যথাযথ উদ্দেশ্যে সৃষ্টি করেছি; কিন্তু তাদের অধিকাংশই বোঝে না।</p>
