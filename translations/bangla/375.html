
<p class="verse"><a name="26:184" />184: ভয় কর তাঁকে, যিনি তোমাদেরকে এবং তোমাদের পূর্ববর্তী লোক-সম্প্রদায়কে সৃষ্টি করেছেন।</p>
<p class="verse"><a name="26:185" />185: তারা বলল, তুমি তো জাদুগ্রস্তদের অন্যতম।</p>
<p class="verse"><a name="26:186" />186: তুমি আমাদের মত মানুষ বৈ তো নও। আমাদের ধারণা-তুমি মিথ্যাবাদীদের অন্তর্ভুক্ত।</p>
<p class="verse"><a name="26:187" />187: অতএব, যদি সত্যবাদী হও, তবে আকাশের কোন টুকরো আমাদের উপর ফেলে দাও।</p>
<p class="verse"><a name="26:188" />188: শোâ€™আয়ব বললেন, তোমরা যা কর, সে সম্পর্কে আমার পালনকর্তা ভালরূপে অবহিত।</p>
<p class="verse"><a name="26:189" />189: অতঃপর তারা তাঁকে মিথ্যাবাদী বলে দিল। ফলে তাদেরকে মেঘাচ্ছন্ন দিবসের আযাব পাকড়াও করল। নিশ্চয় সেটা ছিল এক মহাদিবসের আযাব।</p>
<p class="verse"><a name="26:190" />190: নিশ্চয় এতে নিদর্শন রয়েছে; কিন্তু তাদের অধিকাংশই বিশ্বাস করে না।</p>
<p class="verse"><a name="26:191" />191: নিশ্চয় আপনার পালনকর্তা প্রবল পরাক্রমশালী, পরম দয়ালু।</p>
<p class="verse"><a name="26:192" />192: এই কোরআন তো বিশ্ব-জাহানের পালনকর্তার নিকট থেকে অবতীর্ণ।</p>
<p class="verse"><a name="26:193" />193: বিশ্বস্ত ফেরেশতা একে নিয়ে অবতরণ করেছে।</p>
<p class="verse"><a name="26:194" />194: আপনার অন্তরে, যাতে আপনি ভীতি প্রদর্শণকারীদের অন্তর্ভুক্ত হন,</p>
<p class="verse"><a name="26:195" />195: সুস্পষ্ট আরবী ভাষায়।</p>
<p class="verse"><a name="26:196" />196: নিশ্চয় এর উল্লেখ আছে পূর্ববর্তী কিতাবসমূহে।</p>
<p class="verse"><a name="26:197" />197: তাদের জন্যে এটা কি নিদর্শন নয় যে, বনী-ইসরাঈলের আলেমগণ এটা অবগত আছে?</p>
<p class="verse"><a name="26:198" />198: যদি আমি একে কোন ভিন্নভাষীর প্রতি অবতীর্ণ করতাম,</p>
<p class="verse"><a name="26:199" />199: অতঃপর তিনি তা তাদের কাছে পাঠ করতেন, তবে তারা তাতে বিশ্বাস স্থাপন করত না।</p>
<p class="verse"><a name="26:200" />200: এমনিভাবে আমি গোনাহগারদের অন্তরে অবিশ্বাস সঞ্চার করেছি।</p>
<p class="verse"><a name="26:201" />201: তারা এর প্রতি বিশ্বাস স্থাপন করবে না, যে পর্যন্ত প্রত্যক্ষ না করে মর্মন্তুদ আযাব।</p>
<p class="verse"><a name="26:202" />202: অতঃপর তা আকস্মিকভাবে তাদের কাছে এসে পড়বে, তারা তা বুঝতে ও পারবে না।</p>
<p class="verse"><a name="26:203" />203: তখন তারা বলবে, আমরা কি অবকাশ পাব না?</p>
<p class="verse"><a name="26:204" />204: তারা কি আমার শাস্তি দ্রুত কামনা করে?</p>
<p class="verse"><a name="26:205" />205: আপনি ভেবে দেখুন তো, যদি আমি তাদেরকে বছরের পর বছর ভোগ-বিলাস করতে দেই,</p>
<p class="verse"><a name="26:206" />206: অতঃপর যে বিষয়ে তাদেরকে ওয়াদা দেয়া হত, তা তাদের কাছে এসে পড়ে।</p>
