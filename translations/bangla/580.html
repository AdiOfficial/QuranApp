
<p class="verse"><a name="76:26" />26: রাত্রির কিছু অংশে তাঁর উদ্দেশে সিজদা করুন এবং রাত্রির দীর্ঘ সময় তাঁর পবিত্রতা বর্ণনা করুন।</p>
<p class="verse"><a name="76:27" />27: নিশ্চয় এরা পার্থিব জীবনকে ভালবাসে এবং এক কঠিন দিবসকে পশ্চাতে ফেলে রাখে।</p>
<p class="verse"><a name="76:28" />28: আমি তাদেরকে সৃষ্টি করেছি এবং মজবুত করেছি তাদের গঠন। আমি যখন ইচ্ছা করব, তখন তাদের পরিবর্তে তাদের অনুরূপ লোক আনব।</p>
<p class="verse"><a name="76:29" />29: এটা উপদেশ, অতএব যার ইচ্ছা হয় সে তার পালনকর্তার পথ অবলম্বন করুক।</p>
<p class="verse"><a name="76:30" />30: আল্লাহর অভিপ্রায় ব্যতিরেকে তোমরা অন্য কোন অভিপ্রায় পোষণ করবে না। আল্লাহ সর্বজ্ঞ প্রজ্ঞাময়।</p>
<p class="verse"><a name="76:31" />31: তিনি যাকে ইচ্ছা তাঁর রহমতে দাখিল করেন। আর যালেমদের জন্যে তো প্রস্তুত রেখেছেন মর্মন্তুদ শাস্তি।</p>
<p class="surah">সূরা আল মুরসালাত</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="77:1" />1: কল্যাণের জন্যে প্রেরিত বায়ুর শপথ,</p>
<p class="verse"><a name="77:2" />2: সজোরে প্রবাহিত ঝটিকার শপথ,</p>
<p class="verse"><a name="77:3" />3: মেঘবিস্তৃতকারী বায়ুর শপথ</p>
<p class="verse"><a name="77:4" />4: মেঘপুঞ্জ বিতরণকারী বায়ুর শপথ এবং</p>
<p class="verse"><a name="77:5" />5: ওহী নিয়ে অবতরণকারী ফেরেশতাগণের শপথ-</p>
<p class="verse"><a name="77:6" />6: ওযর-আপত্তির অবকাশ না রাখার জন্যে অথবা সতর্ক করার জন্যে।</p>
<p class="verse"><a name="77:7" />7: নিশ্চয়ই তোমাদেরকে প্রদত্ত ওয়াদা বাস্তবায়িত হবে।</p>
<p class="verse"><a name="77:8" />8: অতঃপর যখন নক্ষত্রসমুহ নির্বাপিত হবে,</p>
<p class="verse"><a name="77:9" />9: যখন আকাশ ছিদ্রযুক্ত হবে,</p>
<p class="verse"><a name="77:10" />10: যখন পর্বতমালাকে উড়িয়ে দেয়া হবে এবং</p>
<p class="verse"><a name="77:11" />11: যখন রসূলগণের একত্রিত হওয়ার সময় নিরূপিত হবে,</p>
<p class="verse"><a name="77:12" />12: এসব বিষয় কোন দিবসের জন্যে স্থগিত রাখা হয়েছে?</p>
<p class="verse"><a name="77:13" />13: বিচার দিবসের জন্য।</p>
<p class="verse"><a name="77:14" />14: আপনি জানেন বিচার দিবস কি?</p>
<p class="verse"><a name="77:15" />15: সেদিন মিথ্যারোপকারীদের দুর্ভোগ হবে।</p>
<p class="verse"><a name="77:16" />16: আমি কি পূর্ববর্তীদেরকে ধ্বংস করিনি?</p>
<p class="verse"><a name="77:17" />17: অতঃপর তাদের পশ্চাতে প্রেরণ করব পরবর্তীদেরকে।</p>
<p class="verse"><a name="77:18" />18: অপরাধীদের সাথে আমি এরূপই করে থাকি।</p>
<p class="verse"><a name="77:19" />19: সেদিন মিথ্যারোপকারীদের দুর্ভোগ হবে।</p>
