
<p class="surah">সূরা আত-তাকভীর</p>
<p class="bismillah">শুরু করছি আল্লাহর নামে যিনি পরম করুণাময়, অতি দয়ালু।</p>
<p class="verse"><a name="81:1" />1: যখন সূর্য আলোহীন হয়ে যাবে,</p>
<p class="verse"><a name="81:2" />2: যখন নক্ষত্র মলিন হয়ে যাবে,</p>
<p class="verse"><a name="81:3" />3: যখন পর্বতমালা অপসারিত হবে,</p>
<p class="verse"><a name="81:4" />4: যখন দশ মাসের গর্ভবতী উষ্ট্রীসমূহ উপেক্ষিত হবে;</p>
<p class="verse"><a name="81:5" />5: যখন বন্য পশুরা একত্রিত হয়ে যাবে,</p>
<p class="verse"><a name="81:6" />6: যখন সমুদ্রকে উত্তাল করে তোলা হবে,</p>
<p class="verse"><a name="81:7" />7: যখন আত্মাসমূহকে যুগল করা হবে,</p>
<p class="verse"><a name="81:8" />8: যখন জীবন্ত প্রোথিত কন্যাকে জিজ্ঞেস করা হবে,</p>
<p class="verse"><a name="81:9" />9: কি অপরাধে তাকে হত্য করা হল?</p>
<p class="verse"><a name="81:10" />10: যখন আমলনামা খোলা হবে,</p>
<p class="verse"><a name="81:11" />11: যখন আকাশের আবরণ অপসারিত হবে,</p>
<p class="verse"><a name="81:12" />12: যখন জাহান্নামের অগ্নি প্রজ্বলিত করা হবে</p>
<p class="verse"><a name="81:13" />13: এবং যখন জান্নাত সন্নিকটবর্তী হবে,</p>
<p class="verse"><a name="81:14" />14: তখন প্রত্যেকেই জেনে নিবে সে কি উপস্থিত করেছে।</p>
<p class="verse"><a name="81:15" />15: আমি শপথ করি যেসব নক্ষত্রগুলো পশ্চাতে সরে যায়।</p>
<p class="verse"><a name="81:16" />16: চলমান হয় ও অদৃশ্য হয়,</p>
<p class="verse"><a name="81:17" />17: শপথ নিশাবসান ও</p>
<p class="verse"><a name="81:18" />18: প্রভাত আগমন কালের,</p>
<p class="verse"><a name="81:19" />19: নিশ্চয় কোরআন সম্মানিত রসূলের আনীত বাণী,</p>
<p class="verse"><a name="81:20" />20: যিনি শক্তিশালী, আরশের মালিকের নিকট মর্যাদাশালী,</p>
<p class="verse"><a name="81:21" />21: সবার মান্যবর, সেখানকার বিশ্বাসভাজন।</p>
<p class="verse"><a name="81:22" />22: এবং তোমাদের সাথী পাগল নন।</p>
<p class="verse"><a name="81:23" />23: তিনি সেই ফেরেশতাকে প্রকাশ্য দিগন্তে দেখেছেন।</p>
<p class="verse"><a name="81:24" />24: তিনি অদৃশ্য বিষয় বলতে কৃপনতা করেন না।</p>
<p class="verse"><a name="81:25" />25: এটা বিতাড়িত শয়তানের উক্তি নয়।</p>
<p class="verse"><a name="81:26" />26: অতএব, তোমরা কোথায় যাচ্ছ?</p>
<p class="verse"><a name="81:27" />27: এটা তো কেবল বিশ্বাবাসীদের জন্যে উপদেশ,</p>
<p class="verse"><a name="81:28" />28: তার জন্যে, যে তোমাদের মধ্যে সোজা চলতে চায়।</p>
<p class="verse"><a name="81:29" />29: তোমরা আল্লাহ রাব্বুল আলামীনের অভিপ্রায়ের বাইরে অন্য কিছুই ইচ্ছা করতে পার না।</p>
